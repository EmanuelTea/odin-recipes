<!DOCTYPE html>

<html lang="en">
    <head>
        <meta charset="UTF-8">
        <title>Chili con carne</title>
    </head>

    <body>
        <h1>Chili con carne</h1>

        <img src="https://trinesmatblogg.no/app/uploads/2022/11/IMG_6723-2.jpg">

        <h3>Beskrivelse</h3>

        <p>Chili con carne er en smakfull og varmende rett med aner fra Texas. Retten består tradisjonelt av kjøtt og chili som får koke lenge og vel, men til hverdags er det denne kjappe varianten som gjelder. Med litt ekstra grønnsaker - og en hemmelig ingrediens, som setter en spennende smak på det hele. Gjetter du hvilken?</p>
        
        <h3>Ingredienser</h3>

        <ul>
            <li>400-500 gram karbonadedeig eller kjøttdeig</li>
            <li>1 løk i små terninger</li>
            <li>3 fedd hvitløk i små terninger</li>
            <li>1 rød chili, finhakket</li>
            <li>2 ts spisskummen</li>
        </ul>

        <h3>Fremgangsmåte</h3>

        <ol>
            <li>Skjær og hakk opp alle ingrediensene slik at du har alt klart før du setter i gang. Kok ris etter anvisningen på pakken.</li>
            <li>Finn frem en vid gryte eller stekepanne med høye kanter. Stek karbonadedeigen (eller kjøttdeigen) i litt nøytral olje på middels varme. Bruk gjerne en gaffel og mos karbonadedeigen litt. Krydre med salt og pepper og sett til side. Stek løken i litt nøytral olje, til den er blank og myk. La hvitløk og chili surre med de siste minuttene, før du tilsetter tomatpuréen og krydderet. Rør godt sammen og la alt surre i ca. 1 minutt, før du tilsetter rød og grønn paprika, samt hermetiske tomater, vann og kyllingfond. La gryteretten putre på middels varme i ca. 10 minutter.</li>
            <li>Hell væsken av kidneybønnene og skyll dem forsiktig under rennende, kaldt vann til det slutter å skumme, og ha dem i gryteretten. Smak til med limesaft, sukker, mørk sjokolade, salt og pepper og eventuelt litt mer av de øvrige krydderne og kylllingfond, om nødvendig. Gryteretten er ferdig når bønnene er gjennomvarme.</li>
            <li>Gi gryteretten et dryss med frisk koriander og server den umiddelbart med ønsket tilbehør, for eksempel ris, avokado, limebåter, litt rømme og tortillachips.</li>
        </ol>

    </body>
</html>